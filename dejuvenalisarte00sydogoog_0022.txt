..19„.

Tum deflectens a proposito poeta morum simplicitatem
veterum describit (ss-59), et illuc redienS, unde deflexit,
pravitatem morum, quae tum fuerit, adumbrat. (-74 v.)
Deinde huius rei causas afferens pertacile esse ostendit,
testes contemnere superos et describit, quomodo peiurus
quidam se gerat (v. 75-85). Alii enim deos esse quum
negent sine ulla cunctatione peierant‚ alii deos quidem esse
putant, tamen avaritia aliisve 'causis commoti peierant
(vv. 86-89). Duas illas series versiculorum 75-85 et
86-89 Ribbeckius*) transponendas esse arbitratur, quod
illa in universum, haec proprie dictasint. Primum quam
arte vv. 86-89 cum proxime sequentibus cohaereant, ex
oppositione verborum ,intrepidi“ (v. 89) et ,metuens“ (v. 90)
facile cognosci potest. Tum poeta digressione absoluta
tv. 86)· adeam unde orsus est [vv. 75 sqq.) sententiam redire
videtur, qua affirmat facile et pronum esse deos contemnere
eamque causis allatis comprobare conatur**) tto-119).
Inde a v. 120 eiusmodi transitum efficit, ut novum solaciorum
genus afferri exspectemus. Neque tamen hanc spem
sequentibus versibus explere videtur. Nam re vera ad eas ·
causas, quibus iam vv. asa-75 amicum summa deposita
fraudatum consolari studuerat, recidit, quas nunc uberiore
oratione explicat. Quae cum ita sint, quamquam concedendum
est, ordinem rerum non bene a poeta distinctum esse,
tamen potius traditum versiculorum ordinem servandum
esse arbitramur. ***)

Mirum vero ac singulare exemplum ordinis rerum
valde disturbati in satira I exstare mihi videtur. Poeta
enim inde a v. 84 paulo longius repetens quidquid homines
· inde ab antiquissimis temporibus agant, votum, timorem,

*) l. c. pag. 145.
**) Haec si recte interpretamur, iniuria Hermannum et Jahnium (edit.)
post v. 85 incisionem iecisse cognosci potest.
***) Mosengelum (l. c. pag. 17 sqq.) ratione illa Teuffelii refutata hunc
locum etiamsi toede disturbatum tamen integrum esse nobis probavisse
facile concedimus.

 

