B e r g m u e ll e ru s*). Uterque de hac quaestione optime
meritus est: Strubeus primus rectam viam aperuit, cum poetae
exercitationes rhetoricas ad satiras componendas plurimum
valuisse haud ignorans ex satiris figuras illas oratorias, quibus
Juvenalis in carminibus condendis usus est, diligenter
congessit. Bergmuellerus in ea quam Strubeus monstravit
via longius progressus in omnibus Juvenalis satiris
partitionis oratoriae formularum quae dicuntur vestigia
exstare rectissime demonstravit easque duce Seyfferti
libro qui inscribitur „Scholae latinae“**) in sua genera
distribuit. Neque tamen hac re Bergmuellerus totam
quaestionem de Juvenalis arte compositionis institutam

· absolvisse mihi quidem videtur. Etenim quamquam permulta,

quae ad satirarum compositionem pertineant, ex disciplina
poetae rhetorica profecta esse nobis concedendum est, tamen
nonnullis locis poetae vires ingenii quamvis tenues clarissime
emicare eiusque consuetudinem rhetoricam penitus amissam
esse facile cognoscitur. In tractandis vero his versibus qua
. via nobis progrediendum sit, Vahlenus vir doctissimus
optime docet [in indice lectionum Universitatis Berol. aestiv.
1884). Nam summa cum subtilitate et elegantiaplurimos
versuS, quos alii viri docti spurios iudicaverunt, in locum
restituit, cum semper totius loci tenorem evolvere et
disserendi componendique rationem explicare studet.
Vahleni vestigiis insistens Schulzius***) luculenter

de genere quodam versuum ,insiticiorum“ quos credunt
disserit.

, Quae cum ita sint, mihi proposui, ut denuo paullo
accuratius in Juvenalis artem compositionis inquirerem,
quae nondum satis explanata mihi videtur. Qua in
quaestione instituenda ita quidem versabimur, ut acriter
interpretando poetae mentem et consilium indagemus, et

*l Quaest. Juvenal. Acta. Sem. phil. Erlangeu 1886.
”l Leipzig 1⁸ 1870 ΙΙ8 1872.
W) Qnaost. Juvenal. Hermes XXI 1886.

 

