..31--

dominum et dominam colit) et vestro morb0‚ quem me
putatis quidquam donetis.“ Sic dum modo recte illud
,cultor“ ed ,morbus“ quid sibi velint, interpretremur‚
omnes difficultates tolluntur. Etenim hoc quoque loco
versu 45 oratio in universam sententiam evadere videtur,
cui contraria illa, quae vv. 47 sqq. continetur, sententia ·
commodius opponatur. Sed eiec‘tis vv. 48 et 49 ilia oppo-
sitio, quae haud dubie existit inter „tu“ et „vos“ prorsus
exstinguitur. Proinde Ribbeckius iniuria illos versus eie·
cisse mihi videtur. Ac vide compar exemplum in satirae
X v. 103. Illam summam sententiam „Ergo quid optandum
toret, ignorasse fateris Seianum -,“ quam poeta inde ab
initio satirae sibi comprobandam proposuit, hoc loco nulla
alia causa referre uidetur, nisi ut melius alia exempla
addere possit.

Ad extremam quaestionem nostram aliud quiddam
breviter perstringere volumus, quod ad hanc consuetudinem
cognoscendam aliquid valere putamus Saepe enim Ju-
venalis hunc in modum argumentari solet, ut in extrema

disputatione ad idem unde orsus est, per pravum circuitum
¹ quem vocaverim sententiarum redeat. Huius dicendi
circuitus exemplum indagavimus in satirae Ι vv. 77 et 78,
Teuffelius*) quidem in vv. 73-76 et 77-78 vestigia
quaedam duplicis satirarum recensionis exstare arbitratur.
Iam Schoen aichius**) hanc sententiam certis ut opinor
argumentis refutavit. Attamen denuo hunc locum in dis-
putationem vocamus, quod illius viri docti sententiae
prorsus assentiri nequeo. Atque primum nobis valde mirum
videtur, quod Teuffelius alterutra lectione servata tamen
singulos versus usque eo non in sententiarum tenorem
quadrare iudicat, ut nec priore versuum serie tota dis-
putatio apte clauditur, nec altera ad praecedentia scite ad-
nectatur. Circumspiciamus nunc paulisper satirae dis-

...--.--.-

⁴¹) Rheu. Mus XX pag. 153.
**) l. c. pag. 14.

 

