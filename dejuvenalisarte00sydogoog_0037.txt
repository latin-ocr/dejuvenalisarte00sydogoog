.. 34

Ι Haec fere sunt, quae de Juvenalis arte compositionis.
monenda habui. Ut iam breviter complectar, quae dis-
putatione adhuc illustrasse nobis videmur, summa haec erit:

Juvenalis quum, multa suum ingenium et disciplinam
rhetoricam secutus novis et insolitis modis componeret ·
compluribus locis cum perspicuitati tum elegantiae orationis
magnum detrimentum attulit, neque licere nobis videtur, ¹
sicubi sententias minus necessarias aut supervacaneas apud
eum deprehendimus, has ut orationis concinnitati repugnantes
etextu eicere. Nam multae difficultates quibus viri docti
offensi sunt, recta interpretatione e medio tolli possunt,
neque Ribbeckii violentissima ratione critica neque Teuffelii
duplicis recensionis ratione adeas removendas opus esse
nobis quidem videtur.

 

