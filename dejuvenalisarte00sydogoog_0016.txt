.-13-

spexerit. Ac primum quidem poeta paucis verbis (vv. 1-22)
demonstrat, quas potissimum res sibi narrandas proposuerit:
Perpauci homines vera et externa bona discernere possunt.
Nam ,nocitura toga, nocitura petuntur militia“. Plerique
nimia pecuniae cura strangulantur. Ab hac re proficiscens
eodem modo quo in satira VHproeta inde a V. 23 res
propositas paulo latius exponit. Exordio autem terminato
poetam vv. 54 et 55 a diverticulis ad earn unde orsus est
sententiam haud inepte redire Vahlenus*) rectissime
docuit. Nam votis hominum inanibus expositis quaestionem
claudit sententia universa: „Ergo supervacua aut vel
perniciosa petuntur“‚ qua quidem poeta ad summam
diputationis (vv. luta) respicit. Inde a v. 56 ad rem
ipsam copiosius tractandam pergit. Sed inv. 56 explicando
plerique interpretes haerent. Vahlenus quidem reiectis
emendationibus Lachmanni et Madvigii juvenalem ita
scripsisse conicit:

„Ergo supervacua aut [sibi] perniciosa petunt'nec

Propter quae fas est genua incerare deorum.“

Sed illud „petunt nec“, quod a genuina lectione
,petuntur“‚ quam et codex Pithoeanus et lemma scholii
exhibent, longius discedit, mihi Vahlenus non prorsus
probavit. Ergo circumspiciamus, quomodo hi versiculi,
qui homines criticos vehementissime vexaverunt, cum
sequentium sententiis cohaereant. Primum opes et honores
appetere perniciosum esse poeta Seiani exemplo illustrat.
Non minus eloquentiam perniciei esse Ciceronis et
Demosthenis vitae exitu demonstratur. Eadem causa laus
bellica, vita longa, pulchritudo non appetenda sunt. Tum
repetit poeta summam superioris disputationis v. 340: ,Nil
ergo optabunt homines?“ Eandem tere sententiam in v. 55
,propter quae —“ inesse facile cognoscitur. Etenim v. 54
,ergo — petuntur“ digressione absoluta poeta, ut melius
ad rem propositam progredi possit, summam disputationis
colligit. Itaque si post v. 55 interrogandi indicium facies:
,propter quae sas est - deorum?“, apte colligatam

—————

 

