non minus apte illis versibus adnecti poterat, quibus
¹parasitum impudentem foris positum videmus.*) Sed ·
necessarium illud esse Ribbeckius demonstrare nequiit. Jam. ·

⁸ vero poetae quis hoc opprobrio dare velit, quod v. 49 sic¹
scripsit: ,Si stomachus ferret vino ciboque“, quamquam
praecedentibus versiculis omnino non de cibis verba fecit?
Nempe eligit poeta ex materia, quae ei praesto est,¹
quod ad assequendum consilium suum aptum videtur.
Nec minus nobis in altera satirae XI parte (a v. 55),
qua amicus Persicus a poeta ad cenam frugalem invitatur,-
nobis offensioni esse potest, quod huius par'tis sententiae
nullo certo ordine procedunt. Perfacile hoc dispositionis
vitium excusatur forma epistolica, qua juvenalis, quamvis
simpliciter enarret, tamen singulas narrationis partes tam
scite inter se conectit, ut hac maxime in satira et imbecillitas ⁸
et praestantia poetae elucere videantur.

Pulcherrimam vero epistolarum speciem satira IX prae
se fert, in qua sola poeta colloquii lormam ita adhibet, ut

Naevolum‚ parasitum quendam, cum interlocutore collo· '
quentem inducat. Sed cum Naevoli mores ingeniumque
ad ipsius vitae veritatem quasi depicta nobis videantur,
interlocutoris personam, qui utrum poeta ipse an alius quis
sit plane dubium est, non ita diligenter expressam invenimus
Namaeque atque in satira ΙΙΙ, 59 poeta hoc loco instituti
sermonis rationem ita neglegit, ut oblitus ,se cum Naevolo
colloqui, adhortatione illa vv. 118-123 inserta de improviso
ad ipsum dominum se convertat. In distinguenda autem
oratione, quae in libris valde corrupta exstat, Vahlenum**)
sequimur, qui nobis quidem rectissime hunc locum
emendare et interpretari videtur hunc in modum, ut
emendatione Lachmanni ,cave sis“ recepta leni mutatione
ex illo tradito „ut linguas“ commutet ,tu linguas“. Itaque
Vahlenus sic scribit et interpungit:

²⁸) Ribbeckius 1. c. pag. 141.
**) l. c. pag. 27.

 

