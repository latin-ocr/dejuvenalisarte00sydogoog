-.17..

magnitudine coniciendum esse censet, satiram VI non uno
quasi ietu editam esse. Sed ex eo quod nostra satira
multo plures versus continet quam quaelibet alia, nequaquam
colligi potest eam ex compluribus conglutinatam esse. Nam
ut antiqui libri sexcentos vel etiam mille versus complecti
solent, ita satira Vl, quoniam ex versibus sexcentis
sexaginto uno constat, satis ad librum explendum habuit.

Nunc est disputandum, quo ordine singula satirae
capita collocentur et quomodo se excipiant. Atque primum
quidem id moneri potest, Juvenalem singulas narrationis
partes sine ullo ordine pertractare consuesse. Quod quidem
in satiris V et Xl excusationem hahere formae epistolicae
iam supra a nobis demonstratum est. Idemque in satira XVI*
excusatur eo, quod quasi mutilata nobis tradita est. Cuius ini-
tium integrum et intactum esse mihi cum Bergmuellero (l. c.
pag. 455) persuasum est nec Jahnio Weidneroque lacunam post
v. 2. statuentibus obtemperandum esse videtur⁴ Atque, ut ego
sentio, vv. 2 et 3 artissime inter se cohaerent, modo rectam
adhibeas interpretationem. Nam in versu 2 particulam
„nam“ ac versus primi ,‚felices“ respicere Bergmuellerus
recte ostendit. Praeterea illud „secundo sidere“ (v. 3), quod
Weidnerum maxime offendit, non ad felicitatem militiae
sed ad tironem in castra introiturum spectare mihi videtur.
Scholiastes recte, ut opinor, totum locum explicavit hunc
in modum3 „Si sint pericula nulla, quamvis timidus sum,
tamen eo ad militandum,“ eiusque interpretatione usi
orationem sic expediendam esse censemus: „Quis numerare
queat praemia militiae felicis? Felicis inquam. Nam,
quamquam militiam felicem esse haud ignoro, tamen, quod
pavidus sum, nulla pericula imminere v010.“ Sic totus locus
nihil offensionis habet neque opus est illam lectionem traditam
„mel in ,ne“ mutari, ut Bergmuellerus proposuit (l. c.
pag. 455). His praemissis nunc ad satirae dispositionem
tractandam transeamus: Videtur enirn haec ecloga duas
omnino partes habuisse, quarum priore etiam nunc servata

 

